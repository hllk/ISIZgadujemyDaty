<?xml version="1.0" encoding="UTF-8"?>
<corpus>
<portion id="1">
	<meta>
      <date annee="2011"/>
    </meta>
    <texte>
Sztuka musi istnieć w obszarze sacrum
„Malarze nie chcą już dzisiaj malować, chcą się ciąć żyletkami czy ucinać sobie ręce i nogi, aby dawać świadectwo protestu wobec rzeczywistości. (…) Człowiek niszczy samego siebie i dochodzi do zaprzeczenia samego siebie wobec obrazu Boga dlatego, że nie zna rzeczywistości ikony (…). Przetrwanie ikony i samego pojęcia ikony jest dla mnie cudem życia Kościoła” – tak Jerzy Nowosielski podsumował kondycję artystów i sens ikony we współczesnym świecie. Był człowiekiem kontrowersyjnym zarówno w swojej twórczości, jak i poglądach. W jednej z rozmów ze Zbigniewem Podgórcem, których w ciągu dwudziestu lat przeprowadzili kilkadziesiąt, tak przewrotnie mówił: „W ogóle bardzo się boję solidnych i porządnych ludzi. Wolę jakiegoś drania, rozbijakę, pijaka; do takich ludzi można mieć więcej zaufania. Bo porządny człowiek wszystko robi porządnie i jak trzeba – obóz koncentracyjny też panu urządzi porządnie!”. Tyle, jeśli chodzi o stosunek do bliźnich.
	</texte>
</portion>
</corpus>
